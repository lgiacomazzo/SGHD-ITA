# SGHD-ITA
 
Questo repository mira a colmare il buco nella traduzione tra la versione JASTUSA, e la traduzione di Steins;Gate Elite pubblicato su Steam. Quindi, l'obiettivo è quello di tradurre almeno una buona parte dell'edizione Steins;Gate STEAM HD EDITION rilasciata su Steam. (attualmente so che un altro gruppo si sta occupando della traduzione, quindi andate [qui](https://openthesteinsgate.it/) per controllare se ci stanno notizie). La mia traduzione, voglio specificare, è una traduzione amatoriale.

Le directory SC3Tools e Ungelify sono il risultato della compilazione dei file del branch transition di questo repository: https://github.com/CommitteeOfZero/SciAdv.Net. Senza il loro lavoro, difficilmente avrei avuto voglia e tempo da dedicare a questa attività. Da qui abbrevio CommitteeOfZero con CoZ.

La traduzione è stata sviluppata con il presupposto che fosse installata la patch sviluppata dai CoZ: http://sonome.dareno.me/projects/sghd.html. E' possibile installare sia la patch [1.1](https://github.com/CommitteeOfZero/sghd-patch/releases/download/1.10/SGHD-patch-v11.zip) che la patch [2.0](https://github.com/CommitteeOfZero/sghd-patch/releases/download/2.00/SGPatch-v2.0-Setup.zip), e poi applicare la relativa traduzione per la versione 1.1 o la versione 2.0, in base alla versione della patch utilizzata.

La traduzione riguarda sia i testi, sia i sottotitoli presenti nella patch dei CoZ, sia le immagini (niente CG però, solo qualche menù e pochi testi nel gioco. In particolare:
- tutti i sottotitoli sono stati tradotti dai sottotitoli preparati dai CoZ (nella directory "languagebarrier/subs");
- i file "PHONE_C.DDS", "CONFIG.DDS", e "DATA01.DDS" sono stati tradotti dai rispettivi file presenti nel file "c0data.mpk" dei CoZ, mentre gli altri DDS tradotti (non tutti, solo alcuni) sono stati recuperati dal file "system.mpk" del gioco;
- tutti i testi sono stati tradotti dal file "script.mpk" del gioco.

Per scaricare la traduzione in italiano andare nella sezione Releases e scaricare il file zip per la versione della patch dei CoZ, e quindi copiare il contenuto nella directory del gioco. Nello zip c'è anche un file png che mostra una possibile configurazione valida.

Nota: la patch 1.1 dei CoZ può anche essere installata su copie di backup (non solo sulla versione Steam). Se dopo aver installato la patch il gioco crasha, allora prendete il file signatures.json a questo [link](https://github.com/lgiacomazzo/SGHD-patch-v11-fix/releases/download/v1/signatures.json), e copiatelo nella directory "languagebarrier" del gioco (questo ovviamente presuppone l'installazione della patch dei CoZ).

Potete liberamente usare il contenuto di questo repository e fare fork. Tutti i diritti sono riservati ai legittimi proprietari.
